---
title: "To make the Topspecialist position Radiotherapy sustainable / De Topspecialistische functie Radiotherapie verduurzamen"
excerpt: "Co-applicant, workpackage leader and project leader - ZonMW - 3M euro - March 2020. Met deze subsidie wordt Maastro nationaal erkend voor onze Topspecialistische kwaliteit en worden we in staat gesteld zorg, onderwijs en onderzoek duurzaam te verbinden."
[Link](https://maastro.nl/home/maastro-ontvangt-3-miljoen-euro-voor-topspecialistische-zorg-en-onderzoek/)

---

De subsidie Topspecialistische Zorg en Onderzoek legt de structurele verbinding tussen de radiotherapeutische zorg en het onderwijs en onderzoek, om excellente zorg voor de toekomst te blijven waarborgen. Maastro behandelt patiënten met kanker volgens de laatste stand der wetenschap. Dit is mogelijk doordat we op een kostenefficiënte manier werken en door middel van het aanvragen van externe subsidies voor onze innovatieve technologieën, processen en infrastructuur. Het subsidieproject sluit dan ook naadloos aan bij de doelstelling van TZO. De subsidie bestaat uit vier onderdelen: een integrale visie en drie onderzoeksprojecten. In onze visie zorgen we ervoor dat onze topspecialistische innovaties een maatschappelijk relevante “innovatie cirkel” doorlopen, met als thema’s: gezond leven, innoveren in de zorg, kennis genereren en waarde scheppen. Door middel van deze innovaties worden landelijke richtlijnen ontwikkeld en innovaties geïmplementeerd in de kliniek. Deze subsidie levert voorspellingsmodellen op basis van kunstmatige intelligentie, die gebruikt worden om keuzes te ondersteunen die we moeten maken bij zowel de standaard fotonentherapie als de nieuwe protonentherapie. Dit betreft veelal moeilijke keuzes, waarbij de impact op het leven en late gevolgen nadrukkelijk meespelen, bijvoorbeeld het risico op hartproblemen (project 1), geheugenverlies (project 2) en een stoma (project 3).
[Link](https://maastro.nl/home/maastro-ontvangt-3-miljoen-euro-voor-topspecialistische-zorg-en-onderzoek/)

